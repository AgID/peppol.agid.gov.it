---
layout: post
title: Peppol Workshop - Presentazione SMP Unico della PA
lang: it
ref: workshop-central-smp-of-the-public-administration
excerpt_separator: <!--more-->
tags:
categories: news
permalink: /it/news/workshop-presentazione-smp-unico-della-pa/
---

La Peppol Authority per l'Italia organizza per il prossimo martedì 8 giugno,
dalle ore 15:00 alle ore 16:30, un workshop rivolto sia ai Service Provider,
sia a rappresentanti del settore pubblico, con l'intento di presentare alla
Comunità Peppol italiana il nuovo **SMP Unico della PA**.<!--more-->

Il registro è nato per la gestione centralizzata di tutti i Participant ID
Peppol delle Pubbliche Amministrazioni e viene messo a disposizione di tutti
gli operatori del settore, offrendo anche un possibile strumento per la
gestione degli utenti business.

Di seguito l'agenda dell'incontro:

-   Introduzione a Peppol e alle attività della Peppol Authority (AgID)
-   Ordine e Fattura Peppol in Italia (AgID)
-   Cos'è il SMP Unico della PA (AgID)
-   Presentazione del sistema (Intercent-ER)
-   Come aderire (AgID)
-   Q&A

Per partecipare al webinar di approfondimento gratuito è necessario inviare una
mail alla casella <peppol@agid.gov.it> indicando nome, cognome, ente o società
di appartenenza ed e-mail, **entro il 4 Giugno 2021**.
[Qui](/attachments/workshop-presentazione-smp-unico-della-pa-informativa-privacy.pdf)
è disponibile l'informativa sul trattamento dei dati raccolti per le finalità
del workshop.

Alcune ore prima dell'inizio, gli iscritti riceveranno via mail un link a cui
collegarsi per partecipare all'evento.   

Eventuali suggerimenti sulle tematiche da trattare nei
prossimi workshop possono essere inviati all'indirizzo
mail <peppol@agid.gov.it>.
