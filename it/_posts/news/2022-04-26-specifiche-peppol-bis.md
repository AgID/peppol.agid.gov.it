---
layout: post
title: Specifiche Peppol BIS 3
lang: it
ref: specifiche-peppol-bis
excerpt_separator: <!--more-->
tags:
categories: news
permalink: /it/news/specifiche-peppol-bis/
---
Sono pubblicate le specifiche italiane Peppol BIS 3 per la fatturazione elettronica conformi alla versione 2.1 delle Regole tecniche relative alla gestione delle fatture di cui all’art. 3, comma 1, d.lgs. 148/2018 dell’Agenzia delle Entrate in vigore dal 1° aprile 2022.
 
La nuova versione delle Regole tecniche è frutto della collaborazione tra Agenzia delle Entrate e AgID con il contributo degli esperti di UNINFO e mira a rendere l’utilizzo della fattura europea pienamente coerente con le esigenze del contesto italiano. 
 
Le specifiche Peppol BIS 3 per l’Italia consentono di utilizzare in modo nativo lo standard internazionale OASIS Universal Business Language (UBL) per il processo di fatturazione nel contesto transfrontaliero e domestico, in conformità agli obblighi nazionali riguardo la trasmissione delle fatture al Sistema di Interscambio (SDI) dell’Agenzia delle entrate.
 
Le specifiche Peppol BIS 3 per l’Italia definiscono le modalità di utilizzo e le estensioni dello standard europeo EN 16931, oltre alla loro implementazione in UBL, per la fatturazione elettronica verso le PA italiane ed estere. Inoltre, le specifiche includono gli opportuni schemi di traduzione tra UBL e il formato nazionale FatturaPA per gestire la trasmissione a SDI delle fatture tra privati e gli adempimenti in materia di esterometro.
 
Grazie alle nuove specifiche Peppol BIS 3 per l’Italia gli operatori economici potranno dotarsi di sistemi basati su standard internazionali per la fatturazione verso pubbliche amministrazioni e operatori economici italiani ed esteri, cogliendo appieno i vantaggi in termini di razionalizzazione dei processi, riduzione dei costi e semplificazione degli adempimenti fiscali dati dalla fatturazione elettronica.
